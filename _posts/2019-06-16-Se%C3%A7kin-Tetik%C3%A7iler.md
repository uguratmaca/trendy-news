---
layout: post
category: articles
title: Seçkin Tetikçiler
newsTitle: Çetin Emeç'siz 21 yıl
description: Uğradığı silahlı saldırı sonucu 21 yıl önce  hayatını kaybeden Hürriyet Gazetesi Genel Yayın Yönetmeni Çetin Emeç,  Zincirlikuyu Mezarlığı'ndaki kabri başında anıldı.
tags: ['en son haberler','en çok aratılanlar','Seçkin Tetikçiler']
reference: http://www.hurriyet.com.tr/gundem/cetin-emecsiz-21-yil-17203939
date: 2011-03-07T09:17:15
---
<p><a href="http://webtv.hurriyet.com.tr/2/14437/0/1/cetin-emec-mezari-basinda-anildi.aspx" target="_BLANK">ÇETİN EMEÇ MEZARI BAŞINDA ANILDI / WEB TV</a></p>
<p><a href="http://webtv.hurriyet.com.tr/1/14449/0/1/maalesef-gercekleri-biliyorum.aspx">ÇETİN EMEÇ'İN TORUNU AĞLATTI / WEB TV</a></p>
<p><a href="http://fotogaleri.hurriyet.com.tr/galeridetay.aspx?cid=45098&amp;rid=2" target="_BLANK">ÖLÜMÜNÜN 21. YILINDA ANILDI / FOTO GALERİ</a></p>
<p>Anma törenine Çetin Emeç'in eşi Bilge Emeç, kızı Mehveş Emeç Birol, oğlu&nbsp; Mehmet Emeç, damadı Özal ve torunu Selin Birol, Türkiye Gazeteciler Cemiyeti&nbsp; Başkanı Orhan Erinç, gazeteci Doğan Hızlan, Uğur Dündar, İnan Kıraç ile bazı&nbsp; sivil toplum örgütleri üyeleri ve çok sayıda kişi katıldı.<br><br><strong>BERBEROĞLU: "KENDİMİZLE YÜZLEŞECEĞİZ"</strong></p>
<p>Burada konuşma yapan Hürriyet Gazetesi Genel Yayın Yönetmeni Enis&nbsp; Berberoğlu, Çetin Emeç'in ölümünün 21. yıl dönümünde bir kez daha kabri başında&nbsp; toplandıklarını belirterek, “Onun huzurunda bir kere daha kendimizle&nbsp;yüzleşeceğiz, bir kere daha bir bilanço çıkaracağız, hesap vereceğiz” dedi.<br><br>Daha iyi bir bilanço ile Emeç'in mezarı başına gelmiş olmayı dilediğini&nbsp; ifade eden Berberoğlu, sözlerini şöyle sürdürdü:<br>“Çünkü malum, her anne baba bilir ki, çocukları onlardan daha iyi&nbsp; yetişsin diye yaşamak esastır. Yetinmek, bir anne babanın lügatinde eksik bir&nbsp; kavramdır. Aynı şekilde her usta, çırağı kendisini geçsin ister. Ama bugün Çetin&nbsp; beyin huzurunda şunu söyleyemiyoruz; bu meslek, 21 yıl öncesine göre daha iyi&nbsp; yapılıyor diyemiyoruz. Daha serbest, daha özgür, daha onurlu yapılıyor&nbsp; diyemiyoruz. 21 yıldır bununla uğraşan bir kardeşinizim. Ama ne yazık ki, bu&nbsp; bilançoyu Çetin Emeç'in huzurunda gönül rahatlığıyla bir sonraki kuşağa&nbsp; bırakamıyorum. Gelecek sene bu kabirde buluştuğumuzda, Çetin beye daha iyi bir&nbsp; bilanço sunalım istiyorum.”<br><br><strong>DÜNDAR: "HİÇBİR ENGEL TANIMAZDI"</strong></p>
<p>Gazeteci Uğur Dündar da Çetin Emeç'in tanıdığı en yürekli, meslek ilkelerine sıkı sıkıya bağlı, halkın gerçekleri öğrenme hakkı yolunda çalışırken&nbsp; hiçbir engel tanımayan, güç odaklarının örtbas etmeye çalıştığı gerçekleri,&nbsp; ısrarla halkın bilgilenme hakkı doğrultusunda göstermeyi amaçlayan ve bu nedenle&nbsp; hain teröristlerin hedefi haline gelmiş çok değerli bir Cumhuriyet aydını&nbsp;olduğunu dile getirdi.<br><br>Emeç'in Atatürk ilkelerine ve Cumhuriyetin değerlerine yürekten bağlı&nbsp; olduğunu belirten Dündar, “Zaten kendisini şehit eden tetikçilerin daha sonra&nbsp; İran'da eğitim aldıkları ve o dönemde İran'ın rejim ihracına yönelik&nbsp; gayretlerinin önünde en büyük engellerden biri olarak gazetecileri ve başta da&nbsp; Çetin beyi gördükleri gerçeği ortaya çıkmıştı. Tetikçiler yakalandılar, cezaevine&nbsp; atıldılar ama ne yazık ki, bizim devletimiz bu tetikçileri yönlendirenlerden bu&nbsp; güne kadar hesap sormuş değil” diye konuştu.<br><br>Basın özgürlüğü konusunda gelinen noktanın içler acısı olduğunu&nbsp; vurgulayan Dündar, “Çok değerli arkadaşlarımız Nedim Şener ve Ahmet Şık&nbsp; tutuklandılar. Sayın İçişleri Bakanımız, ülkemizde basın özgürlüğünün Amerika'dan&nbsp; daha önde olduğunu söylüyor. Dileğimiz, bir gün hakikaten Türkiye'nin Amerika'dan&nbsp; önde gelen bir basın özgürlüğüne sahip olması, bunun bir ironi olarak kalmaması”&nbsp; dedi.<br><br>Çetin Emeç'in oğlu Mehmet Emeç de Türkiye'de terör ve faili meçhul&nbsp; cinayetlerin asıl hedefinin aileler veya kişiler değil, toplumun bütünlüğü ve&nbsp; hürriyeti olduğunu söyledi.<br><br>Cevapları araması gerekenin bu nedenle toplum olduğunu ifade eden Emeç,&nbsp; “Ama buradaki değerler, bizim dinimizin bize gösterdiği hoşgörü ve merhamet&nbsp; çerçevesinde, ulu önderimizin temellerini attığı hak, özgürlük ve demokratik&nbsp; çerçeve içinde olmalıdır. Bu dengeler çok hassas. Ancak vicdan temizliği olursa,&nbsp; bence ekonomik ve sosyal stabilite gelir toplumumuza” dedi.<br><br>Emeç, 8 Mart Dünya Kadınlar Günü'nü de kutlayarak, kadınların gasp edilen&nbsp; hak ve özgürlüklerinin geri verilmesini temenni ettiğini kaydetti.</p>
<p><strong>“İNSANLIĞA KARŞI İŞLENMİŞ SUÇ KAPSAMINA GİRMELİ”</strong></p>
<p>Uğur Mumcu'nun kızı Özge Mumcu da Toplumsal Bellek Platformu adına&nbsp; yaptığı açıklamada, Çetin Emeç'in 21 yıl önce bugün, Suadiye'deki evinden çıkıp&nbsp; arabasına bindiği sırada silahlı ve maskeli iki kişinin saldırısı sonucu, şoförü&nbsp; Ali Sinan Ercan ile birlikte öldürüldüğünü, saldırıyı İslami Hareket Ordusu'nun&nbsp; üstlendiğini hatırlattı.<br><br>Bu tür cinayetlerin her birinin insanlığa karşı işlenmiş suçlar kapsamına&nbsp; girmesi gerektiğini belirten Mumcu, “Uygulamaya geçilmesi için gerekli&nbsp; düzenlemelerin bir an önce yapılmasını bekliyoruz. Bugün pek çoğu zaman aşımı&nbsp; tehlikesiyle karşı karşıya kalan davalarımızın adaleti, 'git git varılmayan&nbsp; kıyısız bir deniz' gibi olmamalı” dedi.<br><br>Çetin Emeç cinayetinin, insanlığa karşı işlenmiş bir suç olduğunu ifade&nbsp; eden Mumcu, “Kaleminin çizdiği yolda yaşama hakkı elinden alınan Emeç, toplumda&nbsp; gazeteciliğin ve insaniyetin en yalın temsilcilerindendi” diye konuştu.</p>
<p><strong>TORUNU, DEDESİ İÇİN KALEME ALDI</strong></p>
<p>Çetin Emeç'in ilköğretim okulu öğrencisi torunu Selin Birol da dedesi&nbsp; için yazdığı bir yazıyı okudu. Birol, yazısında şunları dile getirdi:<br>“Galatasaray'ın koridorlarında sevinçle koşardı o. Çünkü önünde upuzun&nbsp; ve güzel bir hayat olduğunu düşünürdü. Ama ne yazık ki, öyle olmadı ve ben onunla&nbsp; tanışamadım. Küçüklüğümde hep geri geleceğini zannederdim ama şimdi artık büyüdüm&nbsp; ve maalesef gerçekleri biliyorum. Annem, babam, dayım, anneannem ve ben hala çok&nbsp; üzgünüz. Çetin dedem çok çalışkan ve akıllı bir insanmış. Gazeteciyken herkes onu&nbsp; çok severmiş. Aynı zamanda çok kibar ve zarif biriymiş. Ben ona dua etmek için&nbsp; dualar öğrendim. Annem bir şarkı yazdı. Bazı akşamlar oturup birlikte o şarkıyı&nbsp; söylüyoruz, ona seni unutamadık, sen hep yanımdasın demek için... Siz de onu&nbsp; unutmayın, onu hep çok sevin. Hatta bazen benim yaptığım gibi ona kocaman bir&nbsp; sevgi bulutu bile gönderebilirsiniz.”<br>Konuşmaların ardından, Çetin Emeç ve aynı saldırıda hayatını kaybeden&nbsp; şoförü Ali Sinan Ercan için dua edildi.<br><strong><br>"TÜRKİYE KARANLIĞA GÖMÜLMEYECEKTİR"</strong><br><br>Emeç'in 21 yıl önce şehit edilmesiyle ilgili Basın Konseyi ve Türkiye Gazeteciler Federasyonu yazılı açıklama yaptı. Basın Konseyi'nden yapılan açıklamada “Türk basınının simge isimlerinden Çetin Emeç’i katledilmesinin yirmi birinci yılında saygı ve özlemle anıyoruz" denildi.<br>Açıklamada, "Gerek gazetecilikteki barısıyla gerekse de meslek örgütlerindeki çalışmalarıyla gazetecilik mesleğini onurlandıran Çetin Emeç’in hain bir saldırıya uğrayarak şehit edilmesinin üzerinden yirmi bir yıl geçmiş olsa da, iletişim (ifade, basın) özgürlüğünün istenen standartlara yükseltilememiş olmasını büyük bir ayıp olarak görüyoruz. Çetin Emeç, Abdi İpekçi, Uğur Mumcu, Hrant Dink gibi seçkin gazetecilerin çizdikleri yolda yürüyen gazeteciler kamuoyunun bilgi edinme hakkına hizmet etmektedirler ve onlar var olduğu sürece Türkiye karanlığa gömülmeyecektir" ifadesi kullanıldı.<br><br><strong>"TÜRK BASIN ŞEHİTLERİNİ SAYGIYLA ANIYORUZ"</strong><br><br>Türkiye Gazeteciler Federasyonu Genel Başkanı ve İzmir Gazeteciler Cemiyeti Başkanı Atilla Sertel'in yazılı açıklaması ise şöyle:<br>"Uğradığı silahlı saldırı sonucu 21 yıl önce katledilen Hürriyet Gazetesi Genel Yayın Yönetmeni basın şehidimiz Çetin Emeç'i saygı ve özlemle anıyoruz. Yaşamı boyunca Türk basınına hizmet eden, yön veren, objektif ve ilkeli haberciliği savunan değerli meslek büyüğümüz Çetin Emeç, bedenen bizimle olmasa da öğretileri ile kuşaktan kuşağa yaşıyor, yaşayacaktır. <br><br>Gazeteciler olarak zor bir süreçten geçiyoruz. Bir tarafta “İleri Demokrasi" söylemleri diğer tarafta yazdıklarından, söylediklerinden dolayı tutuklanan, gözaltına alınan, tehdit edilen gazeteciler. Cezaevindeki gazeteci sayısının 63'e çıkmasını endişe ile izliyor, basın özgürlüğünün önündeki engellerin kaldırılması için var gücümüzle mücadele ediyoruz. Geçmişte katledilerek susturulmaya çalışılan aydınlar, gazeteciler, bugün farklı yollarla susturulmaya çalışılıyor. Ancak halkın doğru bilgi edinme hakkı için çalışan gazeteciler, yöntemi ne olursa olsun, nereden ve kimden gelirse gelsin baskılara boyun eğmeden çağdaş, ileri düzey demokratik Türkiye hedefi doğrultusunda yazmaya devam edecektir.Çetin Emeç'siz geçen 21 yılın ülkemiz ve Türk basını için önemli bir kayıp olduğunu vurguluyor, Başta Çetin Emeç olmak üzere Türk basın şehitlerini saygıyla anıyoruz" </p>
<p>&nbsp;</p>